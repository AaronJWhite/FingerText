學而第一
子曰：「學而時習之，不亦說乎？有朋自遠方來，不亦樂乎？人不知而不慍，不亦君子乎？」
曾子曰：「吾日三省吾身：為人謀而不忠乎？與朋友交而不信乎？傳不習乎？」
曾子曰：「慎終追遠，民德歸厚矣。」
子貢曰：「夫子溫、良、恭、儉、讓以得之。」
子曰：「君子食無求飽，居無求安，敏於事而慎於言，就有道而正焉，可謂好學也已。」
子曰：「不患人之不己知，患不知人也。」
為政第二
子曰：為政以德，譬如北辰　，居其所而眾星共之。
子曰：《詩》三百，一言以蔽之，曰：思無邪
子曰：道之以政，齊之以刑，民免而無恥；道之以德，齊之以禮，有恥且格。
子曰：「吾十有五而志於學，三十而立，四十而不惑，五十而知天命，六十而耳順，七十而從心所欲，不踰矩。」
子曰：「溫故而知新，可以為師矣。」
子曰：「君子周而不比，小人比而不周。」
子曰：「學而不思則罔，思而不學則殆。」
八佾第三
孔子謂季氏：「八佾舞於庭，是可忍也，孰不可忍也？」
裡仁第四
子曰：「父母在，不遠遊。遊必有方。」
公冶長第五
子曰：「朽木不可雕也，糞土之牆不可杇也，於予與何誅。」
子貢問曰：「孔文子何以謂之文也？」子曰：「敏而好學，不恥下問，是以謂之文也。」
雍也第六
子曰：「質勝文則野，文勝質則史。文質彬彬，然後君子。」
子曰：「知之者不如好之者，好之者不如樂之者。」
述而第七
子曰：「默而識之，學而不厭，誨人不倦，何有於我哉？」
子曰：「不憤不啟，不悱不發，舉一隅不以三隅反，則不復也。」
子不語：怪，力，亂，神。
子曰：「不義而富且貴，於我如浮雲。」
子曰：「三人行，必有我師焉。擇其善者而從之，其不善者而改之。」
子以四教：文，行，忠，信。
泰伯第八
曾子曰：「士不可以不弘毅，任重而道遠。」
子曰：「不在其位，不謀其政。」
子罕第九
子在川上，曰：「逝者如斯夫！不舍晝夜。」
子曰：「三軍可奪帥也，匹夫不可奪志也。」
子曰：「歲寒，然後知松柏之後彫也。」
鄉黨第十
食不厭精，膾不厭細。
先進第十一
季路問事鬼神。子曰：「未能事人，焉能事鬼？」敢問死。曰：「未知生，焉知死？」
顏淵第十二
顏淵問仁。子曰：「克己復禮為仁。一日克己復禮，天下歸仁焉。為仁由己，而由人乎哉？」
顏淵曰：「請問其目？」
子曰：「非禮勿視，非禮勿聽，非禮勿言，非禮勿動。」
顏淵曰：「回雖不敏，請事斯與矣。」
己所不欲，勿施於人。
四海之內，皆兄弟也。
齊景公問政於孔子。孔子對曰：「君君，臣臣，父父，子子。」
子曰：「君子成人之美，不成人之惡。小人反是。」
曾子曰：「君子以文會友，以友輔仁。」
子路第十三
欲速，則不達。
憲問第十四
或曰：「以德報怨，何如？」子曰：「何以報德？以直報怨，以德報德。」
?靈公第十五
子曰：「志士仁人，無求生以害仁，有殺身以成仁。」
子曰：「工欲善其事，必先利其器。」
子曰：「人無遠慮，必有近憂。」
子曰：「君子不以言舉人，不以人廢言。」
小不忍則亂大謀。
子曰：「過而不改，是謂過矣。」
季氏第十六
君子疾夫舍曰欲之，而必為之辭。
丘也聞有國有家者，不患寡而患不均，不患貧而患不安。
既來之，則安之。
邦分崩離析而不能守也。
憂...在蕭牆之內也。
益者三友，損者三友。友直，友諒，友多聞，益矣。友便辟，友善柔，友便佞，損矣。
益者三樂，損者三樂。樂節禮樂，樂道人之善，樂多賢友，益矣。樂驕樂，樂佚遊，樂宴樂，損矣。
君子有三畏：畏天命，畏大人，畏聖人之言。小人不知天命而不畏也，狎大人，侮聖人之言。
君子有九思：視思明，聽思聰，色思溫，貌思恭，言思忠，事思敬，疑思問，忿思難，見得思義。
陽貨第十七
子曰：「性相近也，習相遠也。」
其未得之也，患得之；既得之，患失之。
微子第十八
齊人歸女樂，季桓受之，三日不朝，孔子行。
子張第十九
子夏曰：「博學而篤志，切問而近思，仁在其中矣。」
子夏曰：「仕而優則學，學而優則仕。」
堯曰第二十（共三章，主要記古代賢王堯、舜、禹、湯的言論以及孔子對為政的論述）
堯曰：「諮！爾舜，天之歷數在爾躬，允執其中。四海困窮，天祿永終。」舜亦以命禹。曰：「予小子履敢用玄牡，敢昭告於皇皇後帝：有罪不敢赦。帝臣不蔽，簡在帝心。朕躬有罪，無以萬方；萬方有罪，罪在朕躬。」周有大賚，善人是富。「雖有周親，不如仁人。百姓有過，在予一人。」謹權量，審法度，修廢官，四方之政行焉。興滅國，繼絕世，舉逸民，天下之民歸心焉。所重：民，食，喪，祭。寬則得眾，信則民任焉，敏則有功，公則說。　
子張問於孔子曰：「何如斯可以從政矣？」子曰：「尊五美，屏四惡，斯可以從政矣。」子張曰：「何謂五美？「子曰：「君子惠而不費，勞而不怨，欲而不貪，泰而不驕，威而不猛。」子張曰：「何謂惠而不費？」子曰：「因民之所利而利之，斯不亦惠而不費乎？擇可勞而勞之，又怨？欲仁而得仁，又焉貪？君子無眾寡，無小大，無敢慢，斯不亦泰而不驕乎？君子正其衣冠，尊其瞻視，儼然人望而畏之，斯不亦威而不猛乎？」子張曰：「何謂四惡？」子曰：「不教而殺謂之虐；不戒視成謂之暴；慢令致期謂之賊；猶之與人也，出納之吝謂之有司。」
孔子曰：「不知命，無以為君子也；不知禮，無以立也；不知言，無以知人也。」[>END<]